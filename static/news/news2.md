---
type: "news"
title: "Kynningarfundur um nýtt leiðanet Strætó"
subject: ["Kynningarfundur um nýtt leiðakerfi Stætó var haldinn 2. september fyrir félagsmenn í Samtökum um bíllausan lífsstíl. Frekari kynningar fyrir almenning eru fyrirhugaðar á næstu vikum og mánuðum. Með tilkomu Borgarlínu þarf að aðlaga leiðakerfi Strætó að Borgarlínu þar sem hún mun að hluta til aka sömu vegkafla og núverandi leiðakerfi Stætó. Nýja leiðanetið er skipulagt til að tengja vagna Strætó við stofnleiðanet Borgarlínu. Þá kalla skipulagsbreytingar á Hlemmi og á umferðarmiðstöð BSÍ einnig á breytingu á núverandi leiðakerfi Strætó.", "Stefnumótunarvinna vegna breytinga á leiðakerfinu hófst í febrúar en þá var skipaður faghópur um verkefnið sem áætlað er að skili tillögum til stjórnar Strætó í nóvember á þessu ári. Af hálfu Strætó er lögð áherslu á að samráð verði haft við íbúa höfuðborgarsvæðisins í þessari vinnu. Í faghópnum eru fulltrúar frá Strætó, sveitarfélögunum á höfuðborgarsvæðinu, Vegagerðinni, samgöngu- og sveitarstjórnarráðuneytinu og Samtökum um bíllausan lífstíl."]
dagsetning: "2. september 2019 "
---
