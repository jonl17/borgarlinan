---
title: Verkefnastofa Borgarlínu
---
Verkefnastofa Borgarlínu tók formlega til starfa í júlí 2019 en hún sinnir undirbúningi fyrstu framkvæmda Borgarlínu. Verkefni stofunnar er að ljúka forhönnun Borgarlínu, yfirfara leiðakerfi almenningssamgangna, kostnaðarmeta, vinna að skipulagi og gerð umhverfismats þannig að hægt verði að hefja verkhönnun og undirbúa gerð útboðsgagna fyrir framkvæmdir.

Verkefnastofan var sett á stofn á grundvelli samkomulags milli Vegagerðarinnar og sveitarfélaganna á höfuðborgarsvæðinu sem kveður á um að Samtök sveitarfélaga á höfuðborgarsvæðinu (SSH) og Vegagerðin skipti með sér kostnaði vegna undirbúningsvinnu þar til samkomulag hefur náðst um fyrirkomulag og fjármögnun á öllum samgöngukerfum á höfuðborgarsvæðinu næstu 15 árin.
