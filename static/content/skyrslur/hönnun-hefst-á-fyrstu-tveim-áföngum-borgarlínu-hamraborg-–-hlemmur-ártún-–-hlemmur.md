---
title: >-
  Hönnun hefst á fyrstu tveim áföngum Borgarlínu  Hamraborg – Hlemmur, Ártún –
  Hlemmur
dagsetning: '2019-12-12'
---
Verkefnastofa Borgarlínu hefur skipað hönnunarteymi fyrir fyrstu tvo áfanga Borgarlínu.&nbsp; Hönnunasrteymið mun vinna frumdrög að fyrstu framkvæmdum Borgarlínu. Um er að ræða tvær framkvæmdalotur sem alls munu verða um 13 km. Hamraborg – Hlemmur og Ártún – Hlemmur.&nbsp; Vinna við hönnun er þegar hafin og er gert ráð fyrir að fyrstu tillögur verði tilbúnar í vor. 

**Hrafnkell Ásólfur Proppé, verkefnastjóri Borgarlínu:** 

_,,Það er einkar ánægjulegt að ná þessu hönnunarteymi saman, allt úrvals fólk og tilbúið í verkefnið. Þegar afraksturinn liggur fyrir&nbsp; í vor þá mun fólks átta sig betur á hvernig Borgarlínan mun hafa jákvæðar breytingar á borgarumhverfið með bættum aðstæðum fyrir almenningssamgöngur, gangandi og hjólandi.&nbsp; Jafnframt mun á þeim tíma liggja fyrir tillaga að leiðarkerfi, greining á vagnakostum m.t.t. loftslagsmála, greining á rekstarkostnaði og mat á hagrænum sem samfélagslegum þáttum.“_

Hönnunarteymið mun heyra undir Verkefnastofu Borgarlínu. Erlendir ráðgjafar frá BRTPlan munu veita\
hönnunarteyminu sérfræðiráðgjöf á sviði BRT (Bus Rapid Transit) kerfa. BRTPLan starfar í New York í Bandaríkjunum og hefur komið að skipulagi og framkvæmdum kerfa í norður og suður Ameríku, Asíu, Afríku og Evrópu. Við hönnun verði horft til samgangna, uppbyggingar húsnæðis og mannlífs. 

Leitað var til íslenskra verkfræðistofa og sveitarfélagana á höfuðborgarsvæðinu eftir sérfræðingum í hönnunarteymið sem er skipað eftirfarandi sérfræðingum. 

Hallbjörn R. Hallbjörnsson, Vegagerðinni\
Kristinn H. Guðbjartsson, Verkís\
Ingólfur Ingólfsson, Hnit,\
Svanhildur Jónsdóttir, VSÓ<br>Stefán Gunnar Thors, VSÓ\
Edda Ívarsdóttir, Umhverfis- og skipulagssvið Reykjavíkur\
Birkir Ingibjartsson, Umhverfis- og skipulagssvið Reykjavíkur\
Hildur Inga Rós Raffnsöe, Umhverfissvið Kópavogs
